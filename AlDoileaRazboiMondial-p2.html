<html>

<head>

<meta charset="utf-8" name="viewport" content="width=device-width, initial-scale=1">
<title>Al Doilea Razboi Mondial</title>
<link rel="stylesheet" href="https://fonts.googleapis.com/css?family=Open+Sans">
<link rel="stylesheet" href='https://fonts.googleapis.com/css?family=Josefin+Sans'>
<link rel="stylesheet" href="AlDoileaRazboiMondial.css">


</head>

<body>




	<div class="bar">
		<a class="home" href="..\WW2\AlDoileaRazboiMondial.html">HOME</a>
	    <a style="width:15%;" href="..\WW2\AlDoileaRazboiMondial-EvenAntebelice.html">Evenimente antebelice</a>
		<a href="..\WW2\AlDoileaRazboiMondial-p1.html">Partea I</a>
		<a style="width:10%;" href="..\WW2\AlDoileaRazboiMondial-p2.html">Partea a II-a</a>
	    <a href="..\WW2\AlDoileaRazboiMondial-Urmari.html">Urmări</a>
	    <a href="..\WW2\AlDoileaRazboiMondial-Impactul.html">Impactul</a>
		<a href="..\WW2\AlDoileaRazboiMondial-rezumat.html">Rezumat</a>
	    <a style="float:right; width:6.25%;" href="..\WW2\AlDoileaRazboiMondial-Evaluare.html">Evaluare</a>
	</div>



<h1 class="content">1943</h1>
<h1 class="content" style="font-size:200%;">Rusia</h1>
<p>După victoria de la Stalingrad, Armata Roşie a lansat 8 ofensive de-a lungul iernii, multe dintre ele concentrate de-a lungul bazinului râului Don, lângă Stalingrad, care au dus, iniţial, la eliberarea unor teritorii sovietice. Datorită eforturilor continue, Armata Roşie a fost slăbită, iar germanii au recucerit zonele pierdute iniţial. În iulie, Wehrmachtul a lansat o ofensivă, amânată până în acel moment de mai multe ori, în zona Kursk. Intenţiile germanilor erau însă cunoscute de sovietici, care s-au pregătit corespunzător, astfel încât Bătălia de la Kursk s-a încheiat în nota generală a contraofensivei ruseşti, care i-a împins mult înapoi pe germani.</p>
<h1 class="content" style="font-size:200%;">Invazia din Italia</h1>
<p>Africa de nord, cucerită de curând, a fost folosită ca trambulină pentru invadarea Siciliei începută la 10 iulie 1943. În 25 iulie, Benito Mussolini a fost demis din funcţie de Regele Italiei, permiţând unui nou guvern să preia puterea. După cucerirea Siciliei, Aliaţii au invadat Italia continentală, la 3 septembrie 1943. Italia s-a predat în 8 septembrie, dar forţele germane au continuat să lupte. Aliaţii au avansat către nord, dar au fost opriţi, în timpul iernii, pe Linia Gustav, până când, în timpul bătăliei de la Monte Cassino, au spart frontul german, iar Roma a fost eliberată la 5 iunie 1944. La mijlocul anului 1943, înainte de capitularea Italiei, a avut loc a 5-a şi ultima ofensivă germană împotriva partizanilor iugoslavi.</p>




<h1 class="content">1944</h1>

<p>În "Ziua Z" (6 iunie 1944), aliaţii occidentali au debarcat în Normandia, aflată sub controlul germanilor, printr-un atac amfibiu purtat în zorii zilei. Primele forţe care au atacat au fost paraşutiştii americani, canadieni şi britanici, care au deschis "al doilea front împotriva germanilor". Aliaţii au suferit pierderi grele în timpul debarcării de pe plajele Normandiei. Bateriile de artilerie germane au ţinut sub control plajele până în momentul în care au fost cucerite de paraşutiştii lansaţi în spatele frontului. În continuare, infanteriştii debarcaţi au început avansarea în înteriorul Normandiei. Luptele au fost foarte sângeroase, terenul şi numeroasele garduri vii avantajând apărarea germană din zona pe care francezii o numesc bocage. Un atac încununat de succes a fost efectuat la Saint-Lô, cea mai importantă forţă germană din Franţa, Armata a VII-a, fiind distrusă aproape complet în punga de la Falaise. În acest timp, în timpul Operaţiunii Dragon, armatele aliate staţionate în Italia au invadat, 15 august, Riviera Franceză şi au stabilit joncţiunea cu forţele din Normandia. Rezistenţa Franceză a declanşat insurecţia împotriva germanilor în Paris, la 19 august. Divizia franceză de sub conducerea generalului Jacques Leclerc, a primit capitularea germanilor şi a eliberat oraşul la data de 25 august 1944. La începutul anului 1944, Armata Roşie atinsese frontiera poloneză şi eliberează Leningradul.</p>

<p>La scurtă vreme după debarcarea din Normandia, în 9 iunie, Uniunea Sovietică a început un atac în istmul Karelia, forţând Finlanda, aliat al naziştilor, să ceară un armistiţiu. Operaţiunea Bagration, o ofensivă sovietică in care au fost antrenaţi 2,5 milioane de soldaţi şi 6.000 de tancuri, a fost lansată în 22 iunie, distrugând Grupul de Armate Centru al germanilor şi luând 350.000 de prizonieri. După retragerea germanilor de pe ţărmul sudic al Golful Finic, Finlanda nu a mai fost capabilă să se apere şi a cerut armistiţiul. Acest armistiţiu prevedea noi pierderi teritoriale pentru Finlanda, judecarea liderilor politici în "procese ale responsabililor finlandezi pentru război" şi internarea sau expulzarea trupelor germane din ţară. Judecarea responsabililor politici a fost rău primită de opinia publică finlandeză, care a perceput acţiunea ca pe o batjocorire a spiritului de justiţie.</p>

<p>Paraşutiştii aliaţi au încercat să avanseze în Germania, declanşând Operaţiunea Market Garden din septembrie, dar au fost respinşi. Probleme logistice începuseră să încetinescă viteza de avansare a trupelor aliate, de vreme ce capetele liniilor lor de aprovizionare se mai aflau încă pe plajele din Normandia. Victoria decisivă a Armatei I canadiană care, în Bătălia de la Scheldt, a cucerit şi, mai apoi, apărat cu succes portul Antwerp - Anvers, a asigurat un flux de aprovizionare corespunzător pentru aliaţi la sfârşitul lunii noiembrie 1944. România a cerut armistiţiul în august, urmată de Bulgaria, în septembrie. Insurecţia din Varşovia a avut loc între 1 august şi 2 octombrie 1944, fiind înfrântă de germani, în condiţiile în care sovieticii nu au sprijinit lupta polonezilor. Germania s-a retras din Balcani şi a mai reuşit să se menţină prin luptă, în Ungaria, până în februarie 1945.</p>

<p>În decembrie 1944, armata germană a reuşit să organizeze ultima mare ofensivă în vest. Alegerea acestei soluţii era datorată faptului că un succes în est nu ar fi avut nici o relevanţă în faţa masivei Armate Roşii, care avansa, implacabil, către graniţele Reichului. Hitler spera ca, prin succesul acestei ofensive, să adâncească neînţelegerile neîncetate dintre aliaţii occidentali, obţinând un armistiţiu care să-i fie favorabil, permiţându-i, mai apoi, să se concentreze asupra înfrângerii sovieticilor. Misiunea aceasta era total nerealistă, de vreme ce întreg planul se baza pe posibilitatea cuceririi depozitelor aliate de combustibil, care ar fi permis continuarea avansării vehiculelor germane către portul Antwerp şi victoria în Bătălia de la Bulge. Germanii au reuşit să aibă succese importante, la început, împotriva americanilor staţionaţi în Ardeni. Forţele aliate, nepregătite pentru un asemenea atac neaşteptat, au suferit pierderi foarte mari. În primele zile ale atacului, germanii s-au bucurat de avantajul condiţiilor nefavorabile de zbor pentru aviaţia aliată, obligată să rămână la sol. În cele din urmă, îndreptarea vremii a permis aviaţiei aliate să intre în luptă, să-şi valorifice supremaţia aeriană, germanii nereuşind să captureze Bastogne. Sosirea Armatei a III-a a generalului George S. Patton a pus capăt atacului germanilor, obligaţi să se retragă înapoi în ţară. În acest timp însă, sovieticii atinseseră graniţele răsăritene ale Germaniei de dinainte de război.</p>

<p>Până în acest moment, ofensiva sovietică devenise aşa de puternică, încât unii istorici susţin că debarcarea americano-britanică din Normandia a fost făcută mai degrabă pentru a împiedica formarea unui bloc sovietic până pe malul Atlanticului, decât pentru a lupta împotriva Germaniei. În total, 80% din pierderile germane au fost cauzate de luptele de pe Frontul de Răsărit, Europa fiind divizată pe o linie care trecea prin Germania şi Austria. În zilele noastre, este o părere foarte răspândită că, dacă aliaţii occidentali nu ar fi atacat în Normandia, pe Frontul de Vest mai slab apărat, Stalin ar fi reuşit să câştige controlul asupra întregii Europe.</p>




<h1 class="content">1945</h1>

<h1 class="content" style="font-size:200%;">Europa</h1>

<p>Winston Churchill, Iosif Vissarionovici Stalin şi Franklin D. Roosevelt au negociat aranjamentele pentru Europa postbelică în timpul Conferinţei de la Ialta din februarie 1945. Printre hotărârile luate au fost înfiinţarea ONU, formarea statelor naţionale în Europa Răsăriteană, organizarea de alegeri libere în Polonia (până la urmă, alegerile au fost măsluite de sovietici), repatrierea cetăţenilor sovietici şi atacarea Japoniei de către URSS la cel mult trei luni după înfrângerea Germaniei. Armata Roşie, (inclusiv cei 78.556 soldaţi ai Armatei I poloneză), au început asaltul final asupra Berlinului la 19 aprilie 1945. Armata germană terminase retragerea în oraşul puternic fortificat. Capitala germană fusese supusă unor intense bombardamente aeriene în tot acest timp. Cei mai importanţi lideri nazişti fuseseră ucişi în luptă sau căzuseră prizonieri. Hitler era încă în viaţă şi sănătatea sa mintală părea că se deteriorează pe zi ce trecea. Ca un ultim efort de război, Führerul a cerut tuturor civililor, inclusiv copiilor, să participe la lupta de apărare a capitalei în rândurile miliţiilor Volkssturm.</p>

<p>Când această ultimă încercare a eşuat, Hitler a fost profund deziluzionat, imaginându-şi că toată lumea este împotriva lui, dar că mai are încă soldaţi pe care poate să-i trimită în luptă. Hitler şi statul său major s-au mutat în Führerbunker, un buncăr de beton de sub Cancelaria Reichului, unde, la 30 aprilie 1945, Führerul s-a sinucis împreună cu soţia sa, Eva Braun. Amiralul Karl Dönitz a devenit şeful guvernului german şi a trimis repede un reprezentant la Reims, în Franţa, pentru a semna o capitulare necondiţionată cu Aliaţii. Generalul Alfred Jodl a semnat capitularea necondiţionată la 7 mai, ale cărei prevederi au intrat în vigoare la 8 mai. Sovieticii au avut pretenţia ca actul de capitulare să fie semnat şi la sediul statului major al forţelor sovietice. Acest lucru s-a întâmplat la 8 mai, încetarea focului intrând în vigoare pe frontul sovietic la 9 mai. Acesta este motivul pentru care aliaţii occidentali au sărbătorit Ziua victoriei în Europa în 8 mai, iar Uniunea Sovietică a săbătorit Ziua Victoriei împotriva fascismului pe 9 mai.</p>




<h1 class="content" style="font-size:200%;">Asia</h1>

<p>SUA au cucerit mai multe insule, aşa cum au fost Iwo Jima şi Okinawa şi a făcut ca principalele insule japoneze să se afle în raza de acţiune a crucişătoarelor şi portavioanelor americane. Printre multe alte zeci de oraşe japoneze, Tokyo a fost bombardat cu bombe incendiare şi doar în primul atac au murit până la 90.000 de oameni, în timp ce incendiile răvăşeau toată capitala. Marile pierderi de vieţi omeneşti au fost atribuite densităţii mari a populaţiei în zonele industriale, precum şi materialelor inflamabile din care erau ridicate, în mod obişnuit, construcţiile în acele vremuri. În plus, porturile şi principalele căi fluviale erau minate din aer prin Operaţiunea Foametea, care a distrus logistica acestei naţiuni insulare.</p>

<p>Mai târziu, la 6 august 1945 avionul de tip B-29 "Enola Gay", pilotat de colonelul Paul Tibbets, a lansat o bombă atomică (Little Boy) asupra oraşului Hiroshima, practic stergându-l de pe suprafaţa pământului. La 8 august 1945, Uniunea Sovietică a declarat război Japoniei, aşa cum fusese stabilit la Ialta, şi a lansat o invazie la scară largă a Manciuriei ocupate de Japonia, (Operaţiunea Furtuna de August). Pe 9 august, bombardierul B-29 "Bock's Car" pilotat de maiorul Charles Sweeney, a aruncat a doua bombă nucleară americană (Fat Man) asupra oraşului Nagasaki. Folosirea celor două bombe atomice i-au permis Împăratului Japoniei să ocolească guvernul în funcţie şi să acţioneze pentru încheierea războiului. Intrarea Uniunii Sovietice în război a avut, de asemenea, un rol în această hotărâre, dar în discursul său la radioul nipon, împăratul nu a menţionat această invazie printre motivele care ar fi dus la capitularea Japoniei. Japonia a capitulat necondiţionat la 15 august 1945, semnând actele de capitulare pe 2 septembrie 1945 la bordul vasului de luptă USS Missouri, în Golful Tokyo. Capitularea Japoniei în faţa Statelor Unite nu a însemnat încheierea oficială a războiului şi cu Uniunea Sovietică, cu care Imperiul Nipon nu a semnat nici până în ziua de azi un tratat de pace. În ultimele zile ale războiului, URSS a ocupat partea de sud a insulelor Kurile, o zonă deţinută până în acel moment de japonezi şi revendicate şi de sovietici. S-au făcut numeroase eforturi pentru semnarea unor acorduri de pace, dar, în mod oficial, starea de război dintre cele două naţiuni continuă să existe.</p>




<p style="color:#efefef; padding:5% 0%;">xd</p>




</body>

</html>
