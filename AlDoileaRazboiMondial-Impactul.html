<html>
<head>

<meta charset="utf-8" name="viewport" content="width=device-width, initial-scale=1">
<title>Al Doilea Razboi Mondial</title>
<link rel="stylesheet" href="https://fonts.googleapis.com/css?family=Open+Sans">
<link rel="stylesheet" href='https://fonts.googleapis.com/css?family=Josefin+Sans'>
<link rel="stylesheet" href="AlDoileaRazboiMondial.css">

</head>
<body>

<div class="bar">
		<a class="home" href="..\WW2\AlDoileaRazboiMondial.html">HOME</a>
	    <a style="width:15%;" href="..\WW2\AlDoileaRazboiMondial-EvenAntebelice.html">Evenimente antebelice</a>
		<a href="..\WW2\AlDoileaRazboiMondial-p1.html">Partea I</a>
		<a style="width:10%;" href="..\WW2\AlDoileaRazboiMondial-p2.html">Partea a II-a</a>
	    <a href="..\WW2\AlDoileaRazboiMondial-Urmari.html">Urmări</a>
	    <a href="..\WW2\AlDoileaRazboiMondial-Impactul.html">Impactul</a>
		<a href="..\WW2\AlDoileaRazboiMondial-rezumat.html">Rezumat</a>
	    <a style="float:right; width:6.25%;" href="..\WW2\AlDoileaRazboiMondial-Evaluare.html">Evaluare</a>
</div>

<h1 class="content">Victime și crime de război</h1>
<p>Estimările numărului total de victime ale războiului sunt diferite, deoarece multe decese au rămas neînregistrate. Cele mai multe sugerează că au murit aproximativ 60 de milioane de oameni în război, dintre care aproximativ 20 de milioane de militari⁠ și 40 de milioane de civili. Mulți dintre civili au murit din cauza genocidelor deliberate, a masacrelor, bombardamentelor masive, a bolilor și foametei.</p>
<p>Din numărul total de decese în al Doilea Război Mondial, aproximativ 85%—cea mai mare parte sovietici și chinezi—au fost de partea Aliaților și 15% au fost de partea Axei. Multe dintre aceste decese au fost cauzate de crime de război comise de forțele germane și de cele japoneze  în teritoriile ocupate. Între 11 și 17 milioane de civili au murit ca urmare, fie directăm fie indirectă, a politicilor ideologice naziste, intre care genocidul sistematic a aproximativ 6 milioane de evrei în Holocaust, împreună cu încă 5 până la 6 milioane de etnici polonezi și alți slavi (inclusiv ucraineni și belaruși)—romi, homosexuali⁠, și alte grupuri etnice și minoritare. Sute de mii (estimări diferite) de etnici sârbi, împreună cu romi și evrei, au fost uciși de Ustașii aliniați cu Axa în Iugoslavia, iar după ce s-a încheiat războiul s-au comis și crime de răzbunare⁠.</p>

<h1 class="content">Lagărele de concentrare, munca forțată și genocidele</h1>
<p>Guvernul german condus de Adolf Hitler și de Partidul Nazist a fost responsabil pentru Holocaust, uciderea a aproximativ 6 milioane de evrei, precum și a 2,7 milioane de etnici polonezi⁠, și a 4 milioane de oameni care erau considerați „nedemni de viață”⁠ (inclusiv persoane cu handicap și bolnavi mintal, prizonieri de război sovietici⁠, homosexuali, masoni, martori ai lui Iehova, si romi) ca parte dintr-un program deliberat de exterminare. Aproximativ 12 milioane de oameni, dintre care majoritatea erau est-europeni⁠, au fost folosiți în economia de război germană ca sclavi⁠.</p>
<p>În plus față de lagărele de concentrare naziste⁠, gulagurile (lagărele de muncă) sovietice a dus la moartea multor cetățeni din țările ocupate, cum ar fi Polonia, Lituania, Letonia, și Estonia, precum și a prizonierilor de război germani și chiar a unor cetățeni sovietici care erau suspectați a fi susținători ai naziștilor.</p>
<p>Potrivit istoricului Zhifen Ju, cel puțin cinci milioane de civili chinezi din China de Nord și Manchukuo au fost înrobiți între 1935 și 1941 de către Consiliul de Dezvoltare a Asiei de Est⁠, sau Kōain, pentru a lucra în mine și în industria de război. După 1942, numărul ajunsese la 10 milioane.  Biblioteca Congresului SUA estimează că în Java, între 4 și 10 milioane de Romusha⁠ (din japoneză: „muncitori necalificați”), au fost puși la muncă de armata japoneză. Aproximativ 270.000 din acești muncitori din Java au fost trimiși în alte teritorii ocupate de japonezi în Asia de Sud-Est, și numai 52.000 au mai fost repatriați în Java.</p>
<p>În conformitate cu acordul aliat de la Conferința de la Ialta, milioane de prizonieri de război și civili au fost folosiți ca muncă forțată de către Uniunea Sovietică⁠. În cazul Ungariei, cetățeni maghiari au fost forțați să muncească pentru Uniunea Sovietică⁠ până în 1955.</p>

<h1 class="content">Frontul intern și producția</h1>
<p>În Europa, înainte de izbucnirea războiului, Aliații aveau avantaje semnificative atât demografice, cât și economice. În 1938, Aliații Occidentali (Regatul Unit, Franța, Polonia și Dominioanele Britanice) aveau o populație cu 30% mai mare și un produs intern brut cu 30% mai mare decât țările europene ale Axei (Germania și Italia); dacă se includ și coloniile, atunci Aliații au un avantaj de 5:1 ca populație și de aproape 2:1 ca PIB. În Asia, în același timp, China avea de aproximativ șase ori mai mulți locuitori ca Japonia, dar un PIB cu numai 89% mai mare; dacă se includ și coloniile japoneze, acesta se reduce la triplul populației și un PIB cu doar 38% mai mare.</p>
<p>Deși avantajele economice și demografice ale Aliaților au fost diluate în mare măsură în timpul atacurilor inițiale rapide blitzkrieg ale Germaniei și Japoniei, ele au devenit un factor decisiv în 1942, după ce Statele Unite și Uniunea Sovietică s-au alăturat Aliaților, iar războiul a devenit unul de uzură. În timp ce capacitatea Aliaților de a produce mai mult decât Axa este adesea atribuită accesului mai favorabil al acestora la resurse naturale, au contribuit și alți factori, cum ar fi reticența Germaniei și Japoniei de a angaja femei în forța de muncă⁠ ,bombardamentele strategice ale Aliaților, și trecerea târzie a Germaniei la o economie de război⁠.</p>

<h1 class="content">Progresele în tehnologie și tehnica de război</h1>
<p>Aeronavele au fost folosite pentru recunoaștere, ca avioane de vânătoare, ca bombardiere, și pentru susținerea operațiunilor de la sol, fiecare rol fiind considerabil dezvoltat. Printre inovații s-au numărat podul aerian⁠ (capacitatea de a efectua rapid transporturi prioritare de provizii, echipamente și personal); și bombardamentele strategice⁠ (bombardarea centrelor industriale și demografice ale inamicului pentru a-i distruge capacitatea de a duce războiul).Armamentul antiaerian ⁠a progresat și el, inclusiv capacitatea de apărare, cum ar fi radarul și artileria sol-aer, cum ar fi tunul german antiaerian de 88 mm. S-a pionierat utilizarea de avioane cu reacție și, deși a fost introdusă cu întârziere și a avut un impact direct redus, a făcut ca avioanele cu reacție să devină standardul forțelor aeriene în întreaga lume.</p>
<p>S-au făcut progrese în aproape fiecare aspect al războiului naval, mai ales cu portavioane și submarine. Deși războiul aeronautic a avut un succes relativ redus la începutul războiului, acțiunile de la Taranto⁠, Pearl Harbor, și din Marea de Corali au făcut din portavion tipul dominant de navă în locul navei de război.</p>
<p>În Atlantic, portavioanele de escortă ⁠s-au dovedit a fi o parte vitală a convoaielor Aliaților, crescând raza de protecție efectivă și ajutând la închiderea golului din mijlocul Atlanticului⁠. Portavioanele erau și mai economice decât navele de luptă din cauza costului relativ scăzut al aeronavelor și a faptului că nu era nevoie să fie la fel de puternic blindate.  Importanța submarinelor, care s-au dovedit a fi o armă eficientă în timpul Primului Război Mondial, au fost anticipată de toate părțile pentru cel de-al Doilea. Britanicii și-au concentrat dezvoltarea pe tactici și arme antisubmarin⁠, cum ar fi sonarul și convoaiele, în timp ce Germania s-a concentrat pe îmbunătățirea capacității ofensive, cu proiecte cum ar fi submarinul de tip VII și tacticile haitei de lupi. Treptat, îmbunătățirea tehnologiilor Aliaților, cum ar fi farurile Leigh⁠, ariciul⁠, squid⁠, și torpilele de localizare ⁠s-au dovedit victorioase.</p>
<p>Războiul terestru s-a transformat de la fronturile statice ale Primului Război Mondial la o mobilitate crescută și arme combinate⁠. Tancul, care a fost utilizat în principal pentru sprijinul infanteriei în Primul Război Mondial, a evoluat într-o armă primară. La sfârșitul anilor 1930, designul tancurilor era mult mai avansată decât a fost în timpul Primului Război Mondial, și progresele au continuat de-a lungul războiului cu creșteri ale vitezei, blindajului și puterii de foc.</p>
<p>La începutul războiului, cei mai mulți comandanți credeau că tancurile inamice ar trebui să fie întâmpinate cu tancuri cu specificații superioare. Această idee a fost contestată de performanța slabă tunurilor relativ ușoare de pe tancuri împotriva blindajelor, și de doctrina germană de evitare a luptelor tanc contra tanc. Acest lucru, împreună cu utilizarea armelor combinate de către Germania, au fost printre elementele-cheie ale succesului tacticii blitzkrieg în Polonia și Franța. S-au utilizat multe mijloace de distrugere a tancurilor⁠, inclusiv artileria indirectă, tunurile anti-tanc (atât tractate cât și autopropulsate), minele, armele antitanc de infanterie cu rază scurtă de acțiune, și alte tancuri. Chiar și mecanizarea pe scară largă, infanteria a rămas coloana vertebrală a tuturor forțelor și, de-a lungul războiului, majoritatea infanteriștilor au fost echipați similar cu cei din Primul Război Mondial.</p>
<p>Mitralierele portabile s-au răspândit, un exemplu notabil fiind MG34 german, și diversele pistoale-mitralieră, adaptate pentru lupta de aproape⁠ ,în junglă și în mediul urban. Pușca de asalt, o apariție a sfârșitului războiului, care încorporează multe caracteristici ale puștii și pistoalelor-mitralieră, a devenit arma de infanterie standard post-belică pentru majoritatea forțelor armate.</p>
<p>Majoritatea beligeranților importanți au încercat să rezolve problemele de complexitate și de securitate implicate în utilizarea de liste de coduri⁠ pentru criptografie prin proiectarea de mașini de cifrare⁠, cea mai cunoscută fiind mașina germană Enigma. Dezvoltarea sigint⁠ (signals intelligence) și a criptanalizei a permis dezvoltarea contracarării procesului de decriptare.</p>

</body>
</html>
